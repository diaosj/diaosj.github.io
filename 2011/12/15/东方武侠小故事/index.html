<!DOCTYPE html><html lang="en"><head><meta http-equiv="content-type" content="text/html; charset=utf-8"><meta content="width=device-width, initial-scale=1.0, maximum-scale=1.0, user-scalable=0" name="viewport"><meta content="yes" name="apple-mobile-web-app-capable"><meta content="black-translucent" name="apple-mobile-web-app-status-bar-style"><meta content="telephone=no" name="format-detection"><meta name="description"><title>东方武侠小故事 | 山中日月长，云下饭藿香</title><link rel="stylesheet" type="text/css" href="/css/style.css?v=0.0.0"><link rel="stylesheet" type="text/css" href="//cdn.bootcss.com/normalize/7.0.0/normalize.min.css"><link rel="stylesheet" type="text/css" href="//cdn.bootcss.com/pure/1.0.0/pure-min.css"><link rel="stylesheet" type="text/css" href="//cdn.bootcss.com/pure/1.0.0/grids-responsive-min.css"><link rel="stylesheet" href="//cdn.bootcss.com/font-awesome/4.7.0/css/font-awesome.min.css"><script type="text/javascript" src="//cdn.bootcss.com/jquery/3.2.1/jquery.min.js"></script><link rel="Shortcut Icon" type="image/x-icon" href="/favicon.ico"><link rel="apple-touch-icon" href="/apple-touch-icon.png"><link rel="apple-touch-icon-precomposed" href="/apple-touch-icon.png"></head><body><div class="body_container"><div id="header"><div class="site-name"><h1 class="hidden">东方武侠小故事</h1><a id="logo" href="/.">山中日月长，云下饭藿香</a><p class="description"></p></div><div id="nav-menu"><a class="current" href="/."><i class="fa fa-home"> Home</i></a><a href="/archives/"><i class="fa fa-archive"> Archive</i></a><a href="/about/"><i class="fa fa-user"> About</i></a><a href="/atom.xml"><i class="fa fa-rss"> RSS</i></a></div></div><div class="pure-g" id="layout"><div class="pure-u-1 pure-u-md-3-4"><div class="content_container"><div class="post"><h1 class="post-title">东方武侠小故事</h1><div class="post-meta">Dec 15, 2011</div><div class="post-content"><p>钱基博老爷子的《武侠丛谈》。其实感觉挺不搭的，哈哈。<br><a id="more"></a></p>
<p>#什都喀共和国</p>
<blockquote>
<p>中华民国之肇造也，论者皆曰：“此亚东第一共和也。”而不知三十年前，有着我先鞭者焉，即所谓什都喀共和国者是。墨龙江之南，有地数百里，故什都喀共和国之遗址也。溯其政治上之组织，有办事处，有公议会，有裁判所。办事处为行政机关，所以施行公议会议决案者也。处长俄人某，曾毕业于高等学校，其姓氏不详。处长之地位，与大总统等。公议会为立法机关，有制定法律、议决国事之权。会长林超，旧闽人也。裁判所为司法机关，完全独立。所长终日居所中，有狱讼则立为判理。刑分二等：曰杖，曰绞。判杖者趋杖所，判绞者赴绞架，无迟缓，无保释，无减免，无滥禁。此什都喀政治上组织之大概，而其立国之精神即在乎是。<br>什都喀之民族，汉、满、俄、蒙皆有之。其人以采金为生，有银行以流通金融，有邮便以传递信件，有公众医院以疗治疾疫，民生敦庞，求无不具。入其境，大树千章，森森夹道，十里一棚，步兵二人守之；巡于路者则为马兵，其数亦二。境内宁谧，不闻寇盗。京都在元宝山之阳，市廛鳞比，办事处之屋独高，涂以白石灰，美人约翰著《什都喀国史》，曾比之华盛顿白宫焉。<br>什都喀建国于山中之高原，产金甚富，而不利稼穑，一资西伯利亚之谷以为食。俄人知其然，则忌国内党人之亡命者胥萃于是，因率兵分驻边境，断其饷道，而此小共和国遂以绝食亡。夷考什都喀之立国，在清光绪九年六月，其亡也在十二年四月，综计之才二年又十月耳。呜呼！什都喀之兴也勃焉，亡也忽焉，国祚之促，实有史以来所仅见；然其流风余韵，昭昭在人耳目，殊有令人低徊不能已者。</p>
</blockquote>
<p>#疗贫</p>
<blockquote>
<p>苏州人叶天士，工于医，尤以慷慨好施与见称当世。一日，邻人有病疯者，延天士造视。问何以致此？曰：“贫而渴于财以致此也。”天士笑曰：“是不难治，少间吾当再来。”少间，携银锭往，以示病者。病者喜，疾攫徥。抱之卧，已而霍然。无何，邻人又告病。天士往询之，则曰：“曩者得金而愈，今又金尽而病也。”天士曰：“嘻！疾不可为也。金虽多，焉有用之不尽者。金尽即病，吾其如之何？”遂趋出不顾。邻人竟以贫困死。<br>古德密士，英之诗人，亦良医也。慷慨好施与，与叶氏同。尝有贫家妇造谒曰：“吾夫病，欲有求于先生。顾诊金无所出，奈何？”言次，色殊忸怩。古德密士亟应之曰：“是何害！夫人先行，吾瞬息至矣。”至则入一陋室，有男子卧木榻上，愁眉蹙额，若抱隐忧，盖贫也而非病也。古德密士为诊视已，顾其妇曰：“吾仓猝忘携药剂，乞夫人亲往吾家取之。”妇曰：“诺。”古德密士既归，有顷妇至。古德密士与以一纸箧，语曰：“是药殊不苦口而利于若夫之病。”妇叩其服引之法，则止之曰：“夫人勿问，吾已书于箧中矣。”妇觉其箧甚重，心窃怪之。既归，坐其夫病榻之前，而启视焉，则金钱累累，灿烂夺目，上书服引之法曰：“勿妄费。”其夫恍然悟，自是力行俭约，出入常相抵，而病亦不生。<br>呜呼！疗贫之药，莫如金钱；而服引之法，莫如不妄费。尽人知钱可疗贫，而不知不妄费之可以却贫。此古氏所以称良医，而叶氏所以穷于术也夫。</p>
</blockquote>
<p>#李渔</p>
<blockquote>
<p>康熙间，太湖李渔笠翁薄负文采，游京师，名动公卿。其无行人皆知之，而其为盗则人不尽之也。有江阴章老人尝为予弟孙卿言之，自述其高祖总镇兖州，曾祖随宦焉。时满州某公以帝室懿亲巡抚山东，邀渔主章奏。渔风流自赏，暇辄挟诸大僚子姓，载酒大明湖，徜徉啸嗷，裘马翩翩。大率少年鲜事，又天下承平未久，大臣子弟例习武，备国家干城选，不论将家子矣。予曾祖以总兵子厕与其间，击剑超距，靡所不为。而渔文士从容诸人间，时强拉与戏颠仆之以为笑乐。渔被颠，起或恢谐自调，色不忤。故诸人乐与之游，绝不觉其有武勇也。一日，谓诸人曰：“历下风土，想诸公子倦游览矣。南朝景物，秀绝人寰，广陵愈靡丽为三吴冠。诸公子盍买舫作广陵游乎？渔不恤附舫尾也。”诸公子喜。载数画舫，联樯南下，抵广陵，系舟数月。兴阑欲归，行解维矣。渔忽置酒遍拜诸人曰：“渔辱从诸公子游已久，今有急，未识诸公子肯悯援手乎？”诸人少年豪快，笑扶渔起曰：“先生属尊何必尔，吾侪敢不惟命？”渔起曰：“吾顷需金数万，无所措。”诸人闻数钜，有难色。须臾，渔又曰：“诸公子不能相假，吾知运司库金银无虑千万，视戋戋者，不啻九牛一毫，于国帑无大损。诸公子材武，盍助渔取之。”诸人相顾骇愕不敢应。渔愤作色胁诸人曰：“诸公子必不相援，渔能自取之。明晨，舍少金诸公子舟，他遁，祸嫁诸公子矣。事发，累尊公祸必不轻，诸公子即能自白，恐不免比匪之罪。能行，必无祸。”诸人不得已应之。渔曰：“信乎？”曰：“信。”渔呼舟人曰：“止酒。俟奏凯还饮，至为诸公子策勋未晚也。”舟人欢应如雷。诸人益惊，乃知舟人皆渔党。渔起，取佩刀指诸公子曰：“此行无争斗，不必人人持械。渔操刀为诸公子卫。诸公子速随渔登。”语毕，距跃如飞，先登岸。诸人随之，疾趋登运库屋，揭瓦斩梁，驱诸人探身下盗金，自操刀踞顶瞭望备有变。既，诸人以次负金出，驱诸人先行而渔殿后。抵舟，命舟人扬帆，时酒尚温未寒也。渔酌酒饮诸人曰：“诸公子身下盗库金，而渔才居屋顶瞭。事发，不必首渔而从诸公子也。诸公子幸好自爱。”诸人默然。归乃不敢与渔昵，然亦勿敢声，究不知其多金何用也。后有泄其事者，为中朝官所知，欲究，然事隔数年无左证；又以中丞贵戚子与其事，恐兴大狱，惎不敢发焉。后余曾祖尝举以戒子孙慎交游，故为言之如此。<br>钱基博曰：渔虽薄行不足道，然其玩诸人股掌，机智乃尔不凡，未易才也。予又闻之友人夷吾，谓渔生平辨给多口过，晚年嚼舌以死，闻者快之。未识信否，姑志之以俟考焉。</p>
</blockquote>
<p>#南杨北朱</p>
<blockquote>
<p>予读余姚黄太冲先生《南雷文定》，中有王征南传，谓少林以拳勇名天下，然至于搏人，人亦得以乘之。有所谓内家者，以静制动，犯者应手即仆，故别少林为外家，盖起于宋之张三峰。三峰为武当丹士，徽宗召之，道梗不得进。夜梦元帝授之拳法，厥明以单丁杀贼伯余。</p>
</blockquote>
<p>这是方遯翁笔下的张三丰啊。</p>
</div><div class="tags"><a href="/tags/乱翻书/">乱翻书</a></div><div class="post-nav"><a class="pre" href="/2011/12/17/到哪里去/">到哪里去</a><a class="next" href="/2011/12/12/《秦汉史》摘抄/">《秦汉史》摘抄</a></div></div></div></div><div class="pure-u-1-4 hidden_mid_and_down"><div id="sidebar"><div class="widget"><form class="search-form" action="//www.google.com/search" method="get" accept-charset="utf-8" target="_blank"><input type="text" name="q" maxlength="20" placeholder="Search"/><input type="hidden" name="sitesearch" value="https://diaosj.info"/></form></div><div class="widget"><div class="widget-title"><i class="fa fa-folder-o"> Categories</i></div></div><div class="widget"><div class="widget-title"><i class="fa fa-star-o"> Tags</i></div><div class="tagcloud"><a href="/tags/Python/" style="font-size: 15px;">Python</a> <a href="/tags/C/" style="font-size: 15px;">C++</a> <a href="/tags/MySQL/" style="font-size: 15px;">MySQL</a> <a href="/tags/Infobright/" style="font-size: 15px;">Infobright</a> <a href="/tags/CCF/" style="font-size: 15px;">CCF</a> <a href="/tags/社交网络/" style="font-size: 15px;">社交网络</a> <a href="/tags/数据挖掘/" style="font-size: 15px;">数据挖掘</a> <a href="/tags/CSS/" style="font-size: 15px;">CSS</a> <a href="/tags/HTTP/" style="font-size: 15px;">HTTP</a> <a href="/tags/足球/" style="font-size: 15px;">足球</a> <a href="/tags/JavaScript/" style="font-size: 15px;">JavaScript</a> <a href="/tags/Lua/" style="font-size: 15px;">Lua</a> <a href="/tags/乱翻书/" style="font-size: 15px;">乱翻书</a> <a href="/tags/Nginx/" style="font-size: 15px;">Nginx</a> <a href="/tags/C/" style="font-size: 15px;">C</a> <a href="/tags/PHP/" style="font-size: 15px;">PHP</a> <a href="/tags/Yaf/" style="font-size: 15px;">Yaf</a> <a href="/tags/Laravel/" style="font-size: 15px;">Laravel</a> <a href="/tags/Yii/" style="font-size: 15px;">Yii</a> <a href="/tags/CodeIgniter/" style="font-size: 15px;">CodeIgniter</a> <a href="/tags/Zend/" style="font-size: 15px;">Zend</a> <a href="/tags/Perl/" style="font-size: 15px;">Perl</a> <a href="/tags/数据结构/" style="font-size: 15px;">数据结构</a> <a href="/tags/Django/" style="font-size: 15px;">Django</a> <a href="/tags/Tornado/" style="font-size: 15px;">Tornado</a> <a href="/tags/Flask/" style="font-size: 15px;">Flask</a> <a href="/tags/Gevent/" style="font-size: 15px;">Gevent</a> <a href="/tags/Web-py/" style="font-size: 15px;">Web.py</a> <a href="/tags/Bottle/" style="font-size: 15px;">Bottle</a> <a href="/tags/Celery/" style="font-size: 15px;">Celery</a> <a href="/tags/Twisted/" style="font-size: 15px;">Twisted</a> <a href="/tags/NumPy/" style="font-size: 15px;">NumPy</a> <a href="/tags/Linux/" style="font-size: 15px;">Linux</a> <a href="/tags/Redis/" style="font-size: 15px;">Redis</a> <a href="/tags/SVN/" style="font-size: 15px;">SVN</a> <a href="/tags/jQuery/" style="font-size: 15px;">jQuery</a> <a href="/tags/单车/" style="font-size: 15px;">单车</a> <a href="/tags/AWS/" style="font-size: 15px;">AWS</a> <a href="/tags/FastDFS/" style="font-size: 15px;">FastDFS</a> <a href="/tags/围棋/" style="font-size: 15px;">围棋</a> <a href="/tags/MongoDB/" style="font-size: 15px;">MongoDB</a> <a href="/tags/算法/" style="font-size: 15px;">算法</a> <a href="/tags/数学/" style="font-size: 15px;">数学</a> <a href="/tags/游戏/" style="font-size: 15px;">游戏</a></div></div><div class="widget"><div class="widget-title"><i class="fa fa-file-o"> Recent</i></div><ul class="post-list"><li class="post-list-item"><a class="post-list-link" href="/2017/12/28/CCF-ADL87回顾/">CCF ADL87回顾</a></li><li class="post-list-item"><a class="post-list-link" href="/2017/05/11/欧陆主流足球联赛各管理模式及其对球队发展的影响/">欧陆主流足球联赛各管理模式及其对球队发展的影响</a></li><li class="post-list-item"><a class="post-list-link" href="/2016/02/17/看球笔记-4/">看球笔记</a></li><li class="post-list-item"><a class="post-list-link" href="/2016/01/24/年会/">年会</a></li><li class="post-list-item"><a class="post-list-link" href="/2016/01/22/RAID卡相关信息查询/">RAID卡相关信息查询</a></li><li class="post-list-item"><a class="post-list-link" href="/2016/01/20/Nginx源码阅读/">Nginx源码阅读</a></li><li class="post-list-item"><a class="post-list-link" href="/2016/01/18/jQuery源码阅读/">jQuery源码阅读</a></li><li class="post-list-item"><a class="post-list-link" href="/2016/01/10/生日问题/">生日问题</a></li><li class="post-list-item"><a class="post-list-link" href="/2016/01/06/衡量索引使用效率/">衡量索引使用效率</a></li><li class="post-list-item"><a class="post-list-link" href="/2015/12/19/触发器的妙用一例/">触发器的妙用一例</a></li></ul></div><div class="widget"><div class="widget-title"><i class="fa fa-external-link"> Links</i></div><ul></ul><a href="http://www.example1.com/" title="site-name1" target="_blank">site-name1</a><ul></ul><a href="http://www.example2.com/" title="site-name2" target="_blank">site-name2</a><ul></ul><a href="http://www.example3.com/" title="site-name3" target="_blank">site-name3</a></div></div></div><div class="pure-u-1 pure-u-md-3-4"><div id="footer">Copyright © 2018 <a href="/." rel="nofollow">山中日月长，云下饭藿香.</a> Powered by<a rel="nofollow" target="_blank" href="https://hexo.io"> Hexo.</a><a rel="nofollow" target="_blank" href="https://github.com/tufu9441/maupassant-hexo"> Theme</a> by<a rel="nofollow" target="_blank" href="https://github.com/pagecho"> Cho.</a></div></div></div><a class="show" id="rocket" href="#top"></a><script type="text/javascript" src="/js/totop.js?v=0.0.0" async></script><script type="text/javascript" src="//cdn.bootcss.com/fancybox/3.2.5/jquery.fancybox.min.js" async></script><script type="text/javascript" src="/js/fancybox.js?v=0.0.0" async></script><link rel="stylesheet" type="text/css" href="//cdn.bootcss.com/fancybox/3.2.5/jquery.fancybox.min.css"><script type="text/javascript" src="/js/codeblock-resizer.js?v=0.0.0"></script><script type="text/javascript" src="/js/smartresize.js?v=0.0.0"></script></div></body></html>